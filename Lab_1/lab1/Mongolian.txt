Засгийн газар өнөөдөр ээлжит бусаар хуралдаж, зудын эрсдэлийг бууруулах, эрүүл мэндийн болон бусад тусламж үйлчилгээг
иргэдэд шуурхай хүргэх зарим арга хэмжээний хүрээнд улсын нөөцөөс өвс, тэжээл, шатахуун, авто машин зэрэг бараа материал
гаргаж, нөхөн бүрдүүлэх Засгийн газрын тогтоол гаргахаар тогтжээ.
Мал аж ахуйн салбарын өвөлжилт, хаваржилтын нөхцөл байдал хүндэрч байгаатай холбогдуулан Засгийн газрын оны хоёрдугаар
сарын ний өдрийн хуралдаанаас Улсын хэмжээнд гамшгаас хамгаалах өндөржүүлсэн бэлэн байдлын зэрэгт шилжүүлсэн. Үүнтэй
холбогдуулан өчигдөр буюу хоёрдугаар сарын нд Улсын онцгой комисс хуралдаж, яаралтай авч хэрэгжүүлэх арга хэмжээний
саналаа нэгтгэсэн байна. Энэ талаар Монгол Улсын Шадар сайд, Улсын онцгой комиссын дарга САмарсайхан Засгийн газрын
ээлжит бус хуралдаанд танилцуулжээ.Засгийн газрын ээлжит бус хуралдаанаар, малчдад эрүүл мэнд, нийгмийн
халамжийн үйлчилгээг тасралтгүй хүргэх, эрэн хайх аврах ажиллагааг шуурхай зохион байгуулахад шаардлагатай авто машин,
шатахуун болон бусад бараа материалын зардал, аймгуудад улсын нөөцөөс өвс, тэжээл хямдруулан олгох, хаагдсан зам, давааг
нээх, айл өрхийг нүүлгэн шилжүүлэх, отор нүүдэл хийж байгаа малчдад эрүүл мэнд, нийгмийн халамжийн үйлчилгээг тасралтгүй
түргэн шуурхай хүргэх, түргэн тусламжийн авто машин нь эвдэрсэн, засварлах боломжгүй, ашиглаж буй автомашиныг шинээр
олгох зэрэгт  шаардагдах хөрөнгийг Засгийн газрын нөөц сангаас гаргахыг Сангийн сайд Б.Жавхланд даалгажээ.
Мөн зудын эрсдэлд байгаа иргэдэд эрүүл мэндийн тусламж үйлчилгээг шуурхай хүргэх Ажлын хэсэг байгууллаа.
Тус ажлын хэсгийг Эрүүл мэндийн сайд С.Чинзориг ахлах аж.
Нийслэлийн хэмжээнд үүсэж болзошгүй шар усны үер, түүнтэй холбоотой урьдчилан сэргийлэх арга хэмжээний зардлыг ирэх
долоо хоногийн Засгийн газрын хуралдаанаар шийдвэрлэхээр болжээ.